O MENI

Moje ime je Matic Grabnar in sem velik ljubitelj živali, ki svoj čas rad posveča delu s psi. Že od malih nog sem bil obkrožen z različnimi živalmi, zato me je ljubezen do njih spremljala skozi celo otroštvo. Kmalu sem spoznal da bi tudi v prihodnje rad delal nekaj v tej smeri in to me je motiviralo, da sem se bolj začel poglabljati v psihologijo psov in v njihovo obnašanje.

Pri svojih 12 letih sem dobil svojega težko pričakovanega prvega psa, nemškega ovčarja z imenom Hors, ki me je ogromno naučil. Dve leti kasneje pa sem dobil še psičko Astro, mešanko med nemškim in belgijskim ovčarjem. Astra je stara 13 let, Hors pa me je avgusta 2023 žal zapustil, star je bil skoraj 14 let.

Moj prvi stik s kinologijo je bil ko sem pri svojih 12 letih s Horsom začel obiskovati pasjo šolo Pasji Center pri Saši Mulej, kjer sem pridobil osnove učenja psov. Leta 2019 pa sem ponovno stopil v stik s Sašo kjer sem se začel usposabljati za pasjega inštruktorja, tako sem začel pomagati v njeni pasji šoli. Leta 2021 pa sem se pridružil ekipi Kinološkega društva Ljubljana, kjer sem se začel učiti za markerja obrambe, kjer aktivno markiram še danes.

V zadnjih letih sem imel doma na prevzgoji tudi zavetiške pse z različnimi vedenjskimi težavami. Zadnje čase pa sodelujem tudi z Zavetiščem Ljubljana, kjer pomagam psom, da lažje premagajo svoje strahove, se naučijo osnovnega vedenja in se pripravijo na novo življenje pri svojih bodočih skrbnikih. To delo mi je res pri srcu, ker vidim napredek psov, ki so na začetku pogosto prestrašeni ali nezaupljivi.

Imam potrdilo o opravljenem strokovnem usposabljanju za oskrbnike hišnih živali (UVHVVR certifikat) in licenco za markerja s strani Kinološke zveze Slovenije.

Udeležujem se tudi seminarjev priznanih pasjih trenerjev, ki mi omogočajo da sem na tekočem z najnovejšimi metodami šolanja. Ponosno se lahko pohvalim s številnimi seminarji, ki sem se jih udeležil, vključno z:

·        IGP Youngstars Germany  Camp (2022)

·        Marcus in Maria Neutz (2022)

·        Tobias Oleynik (2023)

·        2x Stefan Juntke (2023)

·        Vincenzo Magnati (2024)

·        Yulian Hatala in Tatiana Pravda (2025)

·        Anže Novak (2025)

·        IGP Youngstars HELPER CAMP (2025)

Poleg vsega tega sem imel tudi priložnost trenirati s slovensko policijo, kar je bila izjemna izkušnja.

Odločil sem se, da svojim strankam ponudim celovite storitve za šolanje, varstvo in oskrbo psov, s poudarkom na individualnem pristopu in upoštevanju potreb vsakega psa. Sem predan in strokoven v svojem delu, zato se veselim, da bom pomagal tudi vašim psom doseči najboljše rezultate.